# SQL

Ένα δισκοπωλείο στα πλαίσια της μηχανογραφικής αναβάθμισης της, χρειάζεται την ανάπτυξη μιας δικτυακής εφαρμογής για την ηλεκτρονική πώληση μουσικών κομματιών.
Διαχείριση των δεδομένων
Τα δεδομένα του δισκοπωλείου θα πρέπει να διαχειρίζονται πλήρως μέσα από τις αντίστοιχες φόρμες.
1.	Η εφαρμογή θα πρέπει να διαχειρίζεται πλήρως (εισαγωγή, διαγραφή, επεξεργασία) τα δεδομένα όλων των πινάκων.
2.	Ειδικότερα για τις παραγγελίες(invoices) να δημιουργηθούν stored procedures που θα εισάγουν, τροποποιούν και διαγράφουν παραγγελίες. Οι παραγγελίες είναι σχεδιασμένες με τη λογική master – detail (invoice – invoiceLine). Στις stored procedures να χρησιμοποιήσετε transactions για την εκτέλεση των παραπάνω ενεργειών.
3.	Μπορείτε να δημιουργήσετε προαιρετικά stored procedures για όλες τις CRUD (Create, Read, Update, Delete) εργασίες σε έναν πίνακα χρησιμοποιώντας transactions.
Δημιουργία αναφορών
Πέρα από το διαχειριστικό κομμάτι, μέσω της εφαρμογής θα πρέπει να δίνονται απαντήσεις στα παρακάτω ερωτήματα με τη δημιουργία των αντίστοιχων αναφορών:
1.	Ανέκτησε τους καλλιτέχνες που οι δίσκοι τους είναι ανάμεσα στα πρώτα X σε πωλήσεις για συγκεκριμένο χρονικό διάστημα.  Ο χρήστης θα πρέπει να ορίζει τα εξής κριτήρια για την δημιουργία της αναφοράς: Αριθμός Χ,  Χρονικό διάστημα Ημερομηνία Από – Έως.
2.	Βρες τα τοπ 10 τραγούδια στις προτιμήσεις των πελατών για συγκεκριμένο χρονικό διάστημα.
3.	Βρες ποια είδη μουσικής είναι διαχρονικά πρώτα στις προτιμήσεις των πελατών.
4.	Δημιούργησε μια αναφορά όπου θα εμφανίζονται τα στοιχεία επικοινωνίας των πελατών που έχουν κάνει παραγγελίες και ο αντίστοιχος συνολικός τους τζίρος, ταξινομημένα με φθίνουσα σειρά ανά τζίρο. Ο χρήστης θα πρέπει να ορίζει τα εξής κριτήρια για την δημιουργία της αναφοράς: Χρονικό διάστημα παραγγελιών Ημερομηνία Από – Έως.
5.	Δημιούργησε μια αναφορά που θα δείχνει το Id της παραγγελίας (InvoiceID), το ονοματεπώνυμο του πελάτη που έκανε τη παραγγελία και το ονοματεπώνυμο του υπαλλήλου που σχετίζεται με τον αντίστοιχο πελάτη.  Εμφάνισε εκείνες τις παραγγελίες που έγιναν εντός ενός ημερολογιακού διαστήματος. Ο χρήστης θα μπορεί να ορίζει τα εξής κριτήρια για την δημιουργία της αναφοράς: Χρονικό διάστημα παραγγελιών Ημερομηνία Από - Έως, Επιλογή πελατών από μια λίστα πελάτων του ηλεκτρονικού δισκοπωλείου,  Υπάλληλος που σχετίζεται με τη παραγγελία.
6.	Δημιούργησε μια αναφορά όπου θα εμφανίζονται οι πωλήσεις ενός δισκογραφικού κομματιού για οποιοδήποτε ημερολογιακό έτος κατανεμημένες ανά τρίμηνο του έτους. Τα πεδία που θα εμφανίζονται στην αναφορά είναι τα : Όνομα Κομματιού, Καλλιτέχνης, Έτος παραγγελίας Δισκογραφικού Κομματιού, Πωλήσεις Πρώτου Τριμήνου, Πωλήσεις Δευτέρου Τριμήνου, Πωλήσεις Τρίτου Τριμήνου, Πωλήσεις Τέταρτου Τριμήνου. Ταξινομήστε τα αποτελέσματα ανά όνομα δισκογραφικού κομματιού και όνομα καλλιτέχνη. Ο χρήστης θα πρέπει να ορίζει τα εξής κριτήρια για την δημιουργία της αναφοράς: Ημερολογιακό έτος. Tip: Για την κατανομή των παραγγελιών σε τρίμηνα χρησιμοποιήστε την συνάρτηση datepart.
Προσοχή: Σε κάθε φόρμα αναφοράς που θα δημιουργήσετε, ο χρήστης μπορεί να αφήσει  κενό ένα κριτήριο. Τα κενά κριτήρια δεν λαμβάνονται υπόψιν στα ερωτήματα που θα χρειαστεί να κατασκευάσετε για την κατάρτιση των αναφορών.
Tip: Για τις αναφορές να φτιάξετε views και stored procedures(προαιρετικά) που θα υλοποιούν τα αντίστοιχα ερωτήματα στη  Βάση Δεδομένων.
